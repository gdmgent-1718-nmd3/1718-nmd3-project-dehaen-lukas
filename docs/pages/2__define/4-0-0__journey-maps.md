---
layout   : default
permalink: define/journey-maps/
published: true
# Custom Page Variables
# ─────────────────────
title: Journey Maps
---
Journey Map 1 - Yuishi
--------

### LENS

**Leeftijd**:       38  
**Beroep**:         Sales Director  
**Status**:         Alleenstaand  
**Afkomst**:        Japan  
**Taal**:           Engels & Japans  

**Motivaties:**
 - Groei
 - Prestatie
 - Sociaal
 - Kennis
 - Ontspanning
 - Technologie

**Doelen:**
 - Veel reizen, de wereld ontdekken en kennis opdoen
 - Dit combineren met zijn job en hoge prestaties neerzetten
 - Vrijheid nastreven

**Frustraties:**
 - Niet werkende technologie
 - File & zinloos wachten
 - Slechte communicatie

**Persoonlijkheid**
 - Niet introvert, zeer extravert
 - Niet zo relax, eerder druk
 - Zeer ambitieus
 - Niet gelovig, zeer theoretisch


### Scenario - User story:

Yuishi is alweer op één van zijn vele zakenreizen, deze maal in België. Hij bezoekt een week lang durende beurs en beslist ervoor om één verlofdag te nemen. Op deze dag ontspant hij en wil hij graag de Belgische cultuur opsnuiven. Hij zoekt op Google waar hij daarvoor moet zijn en belandt op de website van Bozar.


**BELEVING**

**Fase 1:** Bozar ontdekken
Acties: Yuishi zoekt volgende termen op op Google: België, cultuur, Brussel, bezienswaardigheden, musea,... etc. Hij valt op de website van Bozar.
Gedachten: Is Bozar de moeite waard om te bezoeken? 
Emoties: Niet volledig overtuigd, twijfelachtig, nieuwsgierig

**Fase 2:** De beslissing nemen
Acties: Hij bezoekt de website, maakt onbewust een mening op over de “look and feel” van de website, bekijkt kort de inhoud en de agenda.
Gedachten: Er lopen interessante expo’s en mijn cultuurknobbel kriebelt. Ik maak morgen een bezoek aan Bozar.
Emoties: Nieuwsgierig, vastberaden.

**Fase 3:** Voorzet
Acties: Hij controleert zijn agenda en bekijkt wanneer hij tijd vrij kan maken voor het museum. Dit vergelijkt hij met Bozar’s openingsuren. 
Gedachten: Hoe haal ik het meeste uit mijn bezoek aan Bozar, gegeven de beperkte tijd die ik bezit? 
Emoties: Enthousiast, nieuwsgierig, organisatorisch

**Fase 4:** Organisatie
Acties: Hij bekijkt op de website de verschillende expo’s, de expo’s staan tussen filmmvoorstellingen, optredens, etc. Hij geraakt er niet aan uit om online tickets te bestellen.
Gedachten: Deze expo(‘s) zien er interessant uit! Wel chaotisch, ik vond niet meteen wat ik zocht. Jammer dat ik online geen tickets kan bestellen.
Emoties: Nieuwsgierig, in de war, teleurgesteld.


**Fase 5:** Vervolg
Acties: Hij zoekt het exacte adres van het pand op op de website en slaat dit op. Hij zoekt daarna op Google Maps hoe hij er makkelijk geraakt.
Gedachten: Alright, dat is dan geregeld.
Emoties: Enthousiast, gerustgesteld.

**Fase 6:** Aankomst
Acties: Yuishi komt aan de ingang te staan van het museum, hij geraakt niet binnen. Wordt dan verteld dat hij aan de overkant van de straat moet zijn voor de tickets. 
Gedachten: Dat is ook niet handig, moest dit nu goed aangeduid zijn...
Emoties: Verrast, ontdaan.

**Fase 7:** In het museum
Acties: Tweede keer goede keer, hij geraakt het gebouw binnen, loopt verloren rond en vindt uiteindelijk de ingang van de expo waarvoor hij gekomen is.
Gedachten: Wel een groot gebouw, was handig geweest om een duidelijk kaartje te hebben van het gebouw.
Emoties: Voldaan, opgelucht.

**Fase 8:** Het bezoek
Acties: Hij wandelt relatief snel door de 4 ruimtes, er hangt wel veel kunst op, maar informatie is beperkt tot enkele paragrafen op de muur.
Gedachten: Alhoewel ik blij ben dat ik relatief vlot door het museum vlotte, miste ik toch een soort van gids die me door de kunstwerken leidde.
Emoties: Dubbel gevoel.

**INZICHTEN**

**Fase 1:** Bozar ontdekken
Opportuniteiten: Het is belangrijk dat Bozar snel terug te vinden is op het web (SEO!) en een hoge reputatie scoort in Brussel. Op die manier zullen de termen Brussel en Bezienswaardigheden naar Bozar linken.
Pijnpunten: Niet iedereen hapt op musea zoals Yuishi.

**Fase 2:**De beslissing nemen
Opportuniteiten: Door de agenda meteen beschikbaar te stellen op het startscherm vangen we de potentiële bezoeker op het punt waarop hij nog het meest geïnteresseerd is.
Pijnpunten: De agenda kan onoverzichtelijk zijn, of de bezoeker is eventueel niet geïnteresseerd in één van de huidige expo’s.


**Fase 3:** Voorzet
Opportuniteiten: Openingsuren moet makkelijk terug te vinden zijn. De aandachtsspanne van de gemiddelde persoon is zeer kort, dus deze moet hier meteen op vallen indien hij/zij geïnteresseerd is.
Pijnpunten: Bozar is slechts open tot 18u. Zakenmensen die geen vrij kunnen nemen kunnen op een weekdag dus niet op bezoek.

**Fase 4:** Organisatie
Opportuniteit: Tickets moeten via de app online besteld kunnen worden, in een wereld waar iedereen een smartphone heeft en online bankieren de norm is.
Pijnpunten: Voor ouderen (die toch nog steeds een vrij groot deel van het doelpubliek uitmaken) kan dit moeilijker zijn.

**Fase 6:** Aankomst
Opportuniteit: Op de app moet duidelijk aangeduid zijn dat de ticket aankoop aan de overkant van de straat is. Indien tickets al besteld zijn kan de persoon deze scannen op zijn gsm en meteen binnen wandelen.

**Fase 7:** In het museum en bezoek
Opportuniteit: Het ophangen van verschillende QR-codes doorheen het museum. Enerzijds voor mensen die de app nog niet bezitten, die kunnen de app onmiddellijk downloaden met de QR-code. Anderzijds voor mensen die de app wel al hebben, hiervoor hangen bijvoorbeeld QR-codes op die snel linken naar het virtueel grondplan, of een audiogids.
Pijnpunt: QR-codes zijn niet zo voor de hand liggend voor veel mensen.

Journey Map 2 - Quinten
--------

### Lens

**Leeftijd**:       20  
**Beroep**:         Student  
**Status**:         In een relatie  
**Afkomst**:        Brussel  
**Taal**:           Nederlands, Frans & Engels  
**Woonplaats**:     Vilvoorde  

 
**1.2. Motivaties**
 
-       Nieuwsgierig
-       Sociaal
-       Interesse
-       Kennis
-       Enthousiast
 
**1.3. Doelen**
 
-       Studies afmaken
-       Interessante tentoonstellingen bezoeken
-       Hobby’s en interesses combineren met zijn toekomstplannen
-       Passie delen met anderen
 
**1.4. Frustraties**
 
-       Overbodige complexheid
-       Lange wachttijden
-       Personen die hun afspraken niet nakomen
-       Slechte bediening
 
**1.5. Persoonlijkheid**
 
-       Enthousiast en vrolijk
-       Nieuwsgierig
-       Optimistisch maar terwijl ook realistisch
-       Flexibel

### Scenario – User Story: 
 
Quinten heeft een schoolopdracht gekregen waarvoor hij een kunstwerk uit een museum moet bespreken. Hij had als idee om naar een tentoonstelling te gaan in het Bozar en daaruit een werk te kiezen voor zijn schoolopdracht. Hij bekijkt voor zijn bezoek de website om te zien wat voor tentoonstelling er dit moment zijn. Quinten bekijkt de website op zijn gsm en ziet een link/knop om de Bozar app te installeren en doet dit ook meteen. Om op zijn gemak zijn gekozen werk te kunnen bekijken, kijkt hij bij de openingsuren wanneer het een kalm moment is in het museum. Hij kijkt ook al snel eens naar de werken en waar de werken dat hij interessant zijn zich precies bevinden op het grondplan. 

**BELEVING**
 
**Fase 1:** Bozar ontdekken
 
Acties: Quinten opent de Google app op zijn gsm en voert “Bozar” als zoekterm in (hij kent het museum). Wanneer hij op de mobiele versie van de website komt ziet hij dat de website wel mooi oogt maar niet zo functioneel is.
Gedachten: Zou ik niet beter naar de website gaan op mijn computer dan op mijn gsm?
Emoties: Twijfelend, onzeker
 
**Fase 2:** De beslissing nemen
 
Acties: Quinten besluit toch verder te gaan op de mobiele website en het een kans te geven. Hij kijkt wat hij er zoal op kan zien en mee doen.
Gedachten: Het is eigenlijk allemaal nog redelijk overzichtelijk maar ik zou graag meer details weten over de tentoonstellingen.
Emoties: Onderzoekend, nieuwsgierig
 
**Fase 3:** Voorzet
 
Acties: Quinten wilt graag zijn bezoek aan het museum plannen. Hij ontziet het om daar in een drukte terecht te komen, hij vraagt zich af wanneer het geschikte moment is om naar het museum toe te gaan.
Gedachten: Zou het dinsdag kalm zijn, of zou ik beter donderdag eens gaan?
Emoties: Twijfelend, nieuwsgierig
 
**Fase 4:** Organisatie
 
Acties: Er is een “kalender” pagina voorzien waarop alle tentoonstellingen per datum te zien zijn. Quinten kijkt welke tentoonstelling hem het meest aanspreekt en het best uitkomt en boekt indien mogelijk al zijn tickets.
Gedachten: Dit is zeer overzichtelijk en praktisch, de pagina om mijn tickets te bestellen is wel niet in dezelfde stijl als de rest van de website.
Emoties: Gerust en gelukkig.
 
**Fase 5:** Vervolg
 
Acties: Quinten kan kiezen om zijn ticket thuis af te drukken of zijn ticket via de site te krijgen maar daarvoor moet hij bijbetalen, hij kiest ervoor om zijn ticket zelf uit te printen. Nu moet hij zich aanmelden voor zijn persoonlijke gegevens in te geven. Hij heeft al reeds een account dus meldt hij zich aan en vult de gewenste gegevens in.
Gedachten: Nu hoef ik mij geen zorgen meer te maken over mijn ticket.
Emoties: Gerust, zorgeloos
 
**Fase 6:** Aankomst
 
Acties: Met zijn tickets op zak gaat Quinten richting het Bozar. Hij is opzoek waar de tentoonstelling plaats vindt die hij graag zou zien en waar hij voor betaald heeft. Na een kleine moeite vindt hij uiteindelijk waar hij moet zijn.
Gedachten: Ik ken het museum redelijk goed maar het is toch altijd een beetje zoeken wat er waar precies gebeurd.
Emoties: Ontspannen
 
**Fase 7:** In het museum
 
Acties: Quinten loopt zoals hij al gewend is, gewoon op zijn gemak wat rond en bekijkt de tentoongestelde werken. Bij de werkstukken die hem aanspreken stopt hij een tijdje om er de bijhorende tekstjes te kunnen lezen en er even bij stil te staan.
Gedachten: Het is drukker dan dat ik gedacht had. Ik kan de bijhorende teksten niet zo goed lezen omdat er zoveel mensen naar dezelfde kleine tekst zitten te staren.
Emoties: Enthousiast maar ook deels geërgerd
 
**Fase 8:** Het bezoek
 
Acties: Quinten was na een groot uur klaar met zijn bezoek aan het museum. Doordat het er redelijk druk was had hij niet veel zin om bij alles even lang stil te staan. Hij heeft een interessant werk gevonden voor zijn schoolopdracht en foto’s genomen van de bijhorende tekst.
Gedachten: De volgende keer zal ik op een andere dag gaan. Ik hoop ook dat ik genoeg over mijn gekozen werk zal kunnen schrijven voor mijn schoolopdracht.
Emoties: Tevreden, opgelucht

#### INZICHTEN


**Fase 1:** Bozar ontdekken

Opportuniteiten: Het zou goed zijn voor het Bozar dat het museum gemakkelijk te vinden in op het internet. Dat je de website gemakkelijk terug kan vinden zonder “Bozar” op te geven als zoekterm. 
Pijnpunten: Mensen die het Bozar niet kennen en dus ook “Bozar” niet ingeven als zoekterm komen zelden of niet op hun website terecht.

**Fase 2:** De beslissing nemen

Opportuniteiten: Wanneer je op hun mobile website terecht komt zie je dat er heel wat mogelijkheden zijn. Je kan tickets bestellen, op de kalender kijken om je bezoek in te plannen en zelfs een heleboel informatie over hun restaurant, café en bookshop. 
Pijnpunten: De website is op zich wel mooi maar niet zo overzichtelijk.

**Fase 3:** Voorzet

Opportuniteiten: Wanneer je op de knop “bezoek” klikt krijg je nog eens de mogelijkheid om te kiezen uit 4 verschillende opties. Je kan dus wel grondig plannen.
Pijnpunten: Een beetje te veel informatie, het zou wat concreter mogen.

**Fase 4:** Organisatie

Opportuniteit: Als je op de homepagina van de mobile website komt zie je in de rechteronderhoek de knop “kalender” staan. Daarop kan men zien wanneer welke tentoonstelling is en ook direct voor de juiste tentoonstelling tickets kopen.
Pijnpunten: De titels van de tentoonstellingen staan soms in verschillende kleuren op een onregelmatige manier, wat een beetje voor verwarring zorgt. Sommige titels staan in het grijs, waardoor het overkomt alsof ze uitverkocht zijn terwijl dat niet zo is.

**Fase 5:** Aankomst

Opportuniteit: Het binnen gaan van het museum is niet bepaald simpel. Om tickets te kopen moet je in een ander gebouw zijn dan het museum zelf. Voor de mensen die het systeem kennen is dit niet moeilijk, maar voor nieuwe bezoekers is het toch even zoeken. Het zou duidelijk moeten zijn waar je moet starten.
Pijnpunten: Het is redelijk complex om aan je bezoek te beginnen.

**Fase 6:** In het museum en bezoek

Opportuniteit: In het museum staat er bij elk werk een tekst met wat uitleg over het werk en op sommige plaatsen een wat grotere tekst met meer uitleg over de kunstenaar. 
Pijnpunten: Als het druk is in het museum is het een beetje irritant dat er zoveel mensen rond dat kleine bordje met tekst staan. Dan moet je daar staan wachten tot je er wat dichter bij kan staan om het te kunnen lezen, heel wat tijdverlies dus.

